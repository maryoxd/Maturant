{
  "tests": [
    {
      "year": "2023",
      "sections": [
        {
          "sectionId": 1,
          "text": "Rozhovor so spisovateľom, prekladateľom, výtvarníkom a... Danielom Hevierom\nAlebo čuším, alebo kričím\n(úryvok)\n[…]\nMnoho ľudí sa ma pýtalo, či ešte vôbec píšeš, že si sa ako spisovateľ stratil z očí. Opak je však paradoxne pravdou…\n— Niekedy je písanie ponorná riečka – text sa vynorí až po dlhom plynutí v skrytosti. Mám niekoľko takých knižiek, ktoré sú doteraz ponorené. Ale píšu sa. Alebo: píšu ma. A okrem toho:\nliteratúra je iba jedna z mojich živností. Okrem toho sa venujem hudbe, intenzívne maľujem (čoraz viac), hrám divadlo, filmujem, príležitostne učím i učím sa, mám za sebou dizertáciu a jej obhajobu, stretávam sa s ľuďmi, pohybujem sa v rôznych spoločenstvách…\n[…]\nV novej reedícii vyšli aj niektoré tvoje staršie detské tituly (Básnička ti pomôže, Hovorníček,\nHeviho diktátor).\n— Deti sa rodia, dorastajú, učia sa chodiť, písať, čítať… Ak je moja staršia knižka použiteľná aj do dnešných čias, som, prirodzene, rád.\n[…]\nPre teba bol veľký zlom v živote, keď si začal maľovať. Maľuješ teraz dokonca intenzívnejšie než na začiatku tohto tvojho „objavu“.\n— Áno, zlom, ktorý sa stal dobrom. Výtvarno silno vnímam od malička, rovnako ako hudbu či\npohyb. Pred desiatimi rokmi som si už prestal iba kupovať farby a prestal iba hromadiť výtvarné monografie, začal som aj maľovať na vlastnej koži. Prvé dva roky to bolo ako horúčka, nerobil som nič iné. Dnes už maľujem miernejšie, ale toto leto sa mi napríklad podarilo spôsobiť si „maliarsky lakeť“; tak veľa a silno som maľoval, že som potom celé týždne nemohol pohnúť\nrukou.\nS otcom sa zhováral Daniel Hevier ml.\nKnižná revue\n",
          "questions": [
            {
              "questionText": "Ktoré tvrdenie vyplýva z ukážky 1?",
              "options": [
                "Ako spisovateľ prežíval Hevier kedysi tvorivú krízu.",
                "Hevier sa od útleho detstva túžil stať výtvarníkom.",
                "Hevierove aktivity zahŕňajú intenzívnu pedagogickú činnosť.",
                "Viaceré Hevierove knižky zostávajú aktuálne."
              ],
              "correctAnswer": "D)",
              "type": "CHOICE"
            },
            {
              "questionText": "Čo má na mysli Daniel Hevier pod vyjadrením ponorené knižky?",
              "options": [
                "Diela čakajúce na opätovné vydanie.",
                "Diela odsúdené na nedokončenie.",
                "Diela vyžadujúce čas na dotvorenie.",
                "Diela neurčené pre širokú verejnosť."
              ],
              "correctAnswer": "C)",
              "type": "CHOICE"
            },
            {
              "questionText": "Ktorá charakteristika vystihuje jazykový štýl ukážky 1?",
              "options": [
                "Je to štýl verejného styku a jeho forma je iba písomná.",
                "Je to štýl súkromného styku a jeho forma je iba ústna.",
                "Je to štýl súkromného styku a jeho forma je predovšetkým písomná.",
                "Je to štýl verejného styku a jeho forma je písomná alebo ústna."
              ],
              "correctAnswer": "D)",
              "type": "CHOICE"
            },
            {
              "questionText": "V ktorej možnosti dochádza k spodobovaniu/znelostnej asimilácii?",
              "options": [
                "iba kupovať farby",
                "spôsobiť si „maliarsky lakeť“",
                "hudbe, intenzívne maľujem",
                "nemohol pohnúť rukou"
              ],
              "correctAnswer": "D)",
              "type": "CHOICE"
            },
            {
              "questionText": "Ktoré slovo z ukážky 1 obsahuje samohláskovú skupinu?",
              "options": [
                "dizertáciu",
                "intenzívnejšie",
                "viac",
                "pomôže"
              ],
              "correctAnswer": "A)",
              "type": "CHOICE"
            },
            {
              "questionText": "Vypíšte z otázok pre Daniela Heviera neplnovýznamové fázové sloveso.",
              "correctAnswer": "začať | začal | si začal | začal si | zacal | zacat | si zacal | zacal si",
              "type": "FILL_IN"
            },
            {
              "questionText": "Vypíšte z odpovedí Daniela Heviera termín označujúci všetky druhy písaných\na tlačených textov.",
              "correctAnswer": "literatúra | literatura",
              "type": "FILL_IN"
            },
            {
              "questionText": "Napíšte cudzí názov žánru ukážky 1.",
              "correctAnswer": "interview | interviu",
              "type": "FILL_IN"
            }
          ]
        },
        {
          "sectionId": 2,
          "text": "Jean Arthur Rimbaud – Spáč v údolí\nHľa, diera zelene, kam sa spev rieky norí, bláznivo rozšantiac zdrap striebra na tráve,\nkde slnce jagá sa z vrcholu divej hory,\nhľa, malé údolie v kypiacej páľave.\n\nSpí, ústa dokorán, vojačik prostovlasý,\nšiju mu obmýva žerucha belasá,\nspí, bledý, pod mráčkom, tam kde zem trávu tasí,\nv zelenej posteli, kde svetlo zlieva sa.\n\nS nohami v kosatcoch spí, tvár mu smiechom svieti,\ntakýmto úsmevom smejú sa choré deti.\nPríroda, zahrej ho, to už chlad ide naň.\n\nVôňa mu k záchvevu nozdry už neprebudí,\nspí v slnku s rukami na svojej tichej hrudi,\nbok sa mu červenie z dvoch otvorených rán.\n",
          "questions": [
            {
              "questionText": "V ktorom verši básne Spáč v údolí sa nachádza personifikácia?",
              "options": [
                "kde slnce jagá sa z vrcholu divej hory",
                "spí v slnku s rukami na svojej tichej hrudi,",
                "spí, bledý, pod mráčkom, tam kde zem trávu tasí,",
                "takýmto úsmevom smejú sa choré deti."
              ],
              "correctAnswer": "C)",
              "type": "CHOICE"
            },
            {
              "questionText": "Ktorý umelecký prostriedok sa nachádza v poslednej strofe básne Spáč v údolí?",
              "options": [
                "zdrobnenina",
                "anafora",
                "metafora",
                ") hyperbola"
              ],
              "correctAnswer": "C)",
              "type": "CHOICE"
            },
            {
              "questionText": "Čím je slovo spáč z názvu ukážky 2 na základe pointy celej básne?",
              "options": [
                "eufemizmom",
                "metonymiou",
                "nonsensom",
                "podobenstvom"
              ],
              "correctAnswer": "A)",
              "type": "CHOICE"
            },
            {
              "questionText": "Čo platí pre formu básne Spáč v údolí?",
              "options": [
                "Pravidelné striedanie dlhých a krátkych slabík",
                "Stabilný počet prízvučných slabík vo verši",
                "Opakovanie rovnakých slov a slovných spojení.",
                "Využitie veršov s dvoma rôznymi počtami slabík."
              ],
              "correctAnswer": "D)",
              "type": "CHOICE"
            },
            {
              "questionText": "Ktorý z uvedených protikladov nenájdeme v básni Spáč v údolí?",
              "options": [
                "smiech – plač",
                "život – smrť",
                "teplo – chlad",
                "zvuk – ticho"
              ],
              "correctAnswer": "A)",
              "type": "CHOICE"
            },
            {
              "questionText": "Pomenujte žánrovú (strofickú) formu básne Spáč v údolí.",
              "correctAnswer": "sonet | znelka",
              "type": "FILL_IN"
            },
            {
              "questionText": "Jean Arthur Rimbaud bol predstaviteľom francúzskej literárnej moderny. Napíšte meno\na priezvisko, pod ktorým je známy hlavný predstaviteľ slovenskej literárnej moderny\n\n[Národný inštitút vzdelávania a mládeže na základe rozhodnutia validačnej komisie anuloval položku (všetkým žiakom bude pridelený jeden bod bez ohľadu na odpoveď)",
              "correctAnswer": "*",
              "type": "FILL_IN"
            },
            {
              "questionText": "Doplňte jednoslovný literárnovedný termín do nasledujúcej vety.\nUkážku 2 z hľadiska literárnych druhov zaraďujeme do __________. ",
              "correctAnswer": "lyriky | lyrika",
              "type": "FILL_IN"
            }
          ]
        },
        {
          "sectionId": 3,
          "text": "Z webovej poradne\n(upravené)\nSlovo rozmerný má iný význam ako jednorozmerný, dvojrozmerný a pod., preto sú tieto prídavné mená logicky nesprávne, dokonca nezmyselné. Nemalo by byť jednorozmerový, dvojrozmerový? – Vychádzajúc z významu prídavného mena rozmerný „majúci veľký rozmer“ možno zložené prídavné mená vyjadrujúce počet rozmerov jednorozmerný, dvojrozmerný, trojrozmerný, viacrozmerný vnímať ako významovo nepresné, no ich používanie v slovenčine sa takto ustálilo (podobne napríklad prídavné meno smerný má význam „udávajúci smer vývoja“ a prídavné mená jednosmerný, dvojsmerný vyjadrujú počet smerov). Neznamená to však, že podoby prídavných mien s príponou -ový – jednorozmerový, dvojrozmerový, trojrozmerový, viacrozmerový, mnohorozmerový, ktoré sa v slovenských kodifikačných príručkách neuvádzajú, sú nesprávne. Podľa dokladov z internetu sa používajú, a to najmä v odborných textoch, napr. jednorozmerová chromatografia, trojrozmerový problém, viacrozmerový prístup, viacrozmerové chápanie, mnohorozmerový regulačný obvod. Variantnosť synonymných prídavných mien s odlišnými príponami je v slovenčine bežná a niektoré podoby sa do lexikografických diel dostávali postupne, napr. v 1. zväzku Slovníka slovenského jazyka z r. 1959 alebo v prvých dvoch vydaniach Krátkeho slovníka slovenského jazyka (1987, 1989) sa uvádzalo iba prídavné meno krátkovlnný, no od 3. vydania KSSJ (1997) sa doplnila aj podoba krátkovlnový.\nKultúra slova, 2018",
          "questions": [
            {
              "questionText": "Ktorá možnosť môže byť ďalším príkladom javu, o ktorom je reč v druhom odseku\nukážky 3?",
              "options": [
                "hmatový – hmatateľný",
                "sobotný – sobotňajší",
                "očný – okatý",
                "horký – horší"
              ],
              "correctAnswer": "B)",
              "type": "CHOICE"
            },
            {
              "questionText": "Ktorá charakteristika o výkladovej časti ukážky 3 neplatí?",
              "options": [
                "Text je adresovaný širokej verejnosti.",
                "Text obsahuje aj domáce odborné názvy.",
                "Autor polemizuje o nových poznatkoch z jazykovedy.",
                "Autor uvádza fakty a dôkazy z odbornej problematiky."
              ],
              "correctAnswer": "C)",
              "type": "CHOICE"
            },
            {
              "questionText": "V ukážke 3 sa vyskytuje aj",
              "options": [
                "frazeologický výraz.",
                "združené pomenovanie.",
                "skratkové slovo.",
                "značka."
              ],
              "correctAnswer": "B)",
              "type": "CHOICE"
            },
            {
              "questionText": "Ktoré spôsoby obohacovania slovnej zásoby sa spomínajú v ukážke 3?",
              "options": [
                "skladanie a odvodzovanie",
                "skladanie a spájanie",
                "odvodzovanie a skracovanie",
                "odvodzovanie a preberanie"
              ],
              "correctAnswer": "A)",
              "type": "CHOICE"
            },
            {
              "questionText": "Ktoré z nasledujúcich slov z ukážky 3 patrí medzi príslovky?:\nSlovo rozmerný má iný význam ako jednorozmerný, dvojrozmerný a pod., preto sú tieto\nprídavné mená logicky nesprávne, dokonca nezmyselné. Nemalo by byť jednorozmerový,\ndvojrozmerový?",
              "options": [
                "sú tieto prídavné mená logicky nesprávne, DOKONCA nezmyselné",
                "a to NAJMÄ v odborných textoch",
                "Neznamená to VŠAK, že podoby",
                "niektoré podoby sa do lexikografických diel dostávali POSTUPNE"
              ],
              "correctAnswer": "D)",
              "type": "CHOICE"
            },
            {
              "questionText": "Koľko viet obsahuje prvé súvetie ukážky 3?",
              "correctAnswer": "2 | dve | 3 | tri",
              "type": "FILL_IN"
            },
            {
              "questionText": "Ku ktorému druhu slovníkov patria spomínané slovníkové diela z nasledujúceho odseku\nukážky 3?:\nVariantnosť synonymných prídavných mien s odlišnými príponami je v slovenčine bežná\na niektoré podoby sa do lexikografických diel dostávali postupne, napr. v 1. zväzku Slovníka\nslovenského jazyka z r. 1959 alebo v prvých dvoch vydaniach Krátkeho slovníka slovenského\njazyka (1987, 1989) sa uvádzalo iba prídavné meno krátkovlnný, no od 3. vydania KSSJ (1997)\nsa doplnila aj podoba krátkovlnový.",
              "correctAnswer": "výkladové | k výkladovým | výkladový | vykladove | k vykladovym | vykladovy",
              "type": "FILL_IN"
            },
            {
              "questionText": "Vypíšte z ukážky 3 prechodník.",
              "correctAnswer": "Vychádzajúc | vychadzajuc",
              "type": "FILL_IN"
            }
          ]
        },
        {
          "sectionId": 4,
          "text": "Martin Kukučín – Keď báčik z Chochoľova umrie…\n(úryvok, upravené)\nPrirodzená vec, že málo bývaval doma. Výročité alebo iné sviatky, nedele a tu i tu deň alebo dva odpočinku, ale ináč vždy na vozíku, na železnici alebo na jarmoku. Najmä po jarmokoch chodil nielen do blízkeho okolia, ale i po druhých vidiekoch. Nie div, že naďaleko poznalo ho každé dieťa. Ale on – ako všetci vychytení ľudia – málokoho poznal dôkladne, alebo podľa mena: zato každému dával sa do známosti ako starému známemu. A často podarilo sa mu oklamať ľudí, lebo podľa kroja a výrečnosti hneď sa vynašiel, kto z ktorej dediny a akého je stavu a povolania, a podľa toho vedel sa i držať.\n„Daj Boh šťastia, Ondrej!“ počul volať chlapa v čiernej umastenej košeli.\nOndrej hneď vedel, že to skadesi valach, ale nevedel skade, ani kedy s ním bol na slove.\n„Pán Boh uslyš, Ďuro! Akože sa máš?“ poďakoval mu, a hneď ho i obdaril menom len tak naslepo.\n„Len tak, len tak. Ale ma ešte znáte?“ tešil sa valach. „Ja že ste ma od zalanska zabudli. Čo som vám tú vlnu predal, už sme sa viac nesňali…“ „Kdeže by ťa neznal, Juríčko! Dobre, ako vlastného brata.“\nA podával mu usmiaty ruku.\n„No, keď ma tak znáte – no!“ divil sa natešený valach. „Ale ja som Mišo, nie Ďuro!“\n„Ľaľa! Bodajže ťa i s hlavou!“ A pľasol sa širokou dlaňou po čele. „Pravdaže, Mišo, teraz mi\nhuplo do hlavy.“\n„To sa vám plietol náš bača – to je Ďuro.“\n„To-to-to – teraz už viem, už viem.“\n",
          "questions": [
            {
              "questionText": "Ktorá črta necharakterizuje Ondreja v ukážke 4?",
              "options": [
                "zaneprázdnenosť",
                "vynaliezavosť",
                "zvedavosť",
                "družnosť"
              ],
              "correctAnswer": "C)",
              "type": "CHOICE"
            },
            {
              "questionText": "Ktoré tvrdenie o diele Keď báčik z Chochoľova umrie… je pravdivé?",
              "options": [
                "Dielo patrí k realistickým románom.",
                "Priezviská hlavných postáv sú obrazné.",
                "Postavy sa delia na kladné a záporné.",
                "Dielo obsahuje autobiografické prvky."
              ],
              "correctAnswer": "B)",
              "type": "CHOICE"
            },
            {
              "questionText": "Do ktorej časti vnútornej kompozície diela patrí ukážka 4?",
              "options": [
                "do úvodu",
                "do zápletky",
                "do obratu",
                "do rozuzlenia"
              ],
              "correctAnswer": "A)",
              "type": "CHOICE"
            },
            {
              "questionText": "V ktorej možnosti sa nachádza slovo majúce homonymný pár?",
              "options": [
                "obdaril menom naslepo",
                "chlapa v umastenej košeli",
                "deň alebo dva odpočinku",
                "čo som vám vlnu predal"
              ],
              "correctAnswer": "D)",
              "type": "CHOICE"
            },
            {
              "questionText": "V ktorej možnosti sa nachádza veta s neuspokojivou končiacou (stúpavou) melódiou?",
              "options": [
                "Akože sa máš?",
                "Ale ma ešte znáte?",
                "Daj Boh šťastia, Ondrej!",
                "To-to-to – teraz už viem, už viem."
              ],
              "correctAnswer": "B)",
              "type": "CHOICE"
            },
            {
              "questionText": "Vypíšte z nasledujúceho odseku ukážky 4 prvé slovo vsuvky:\nPrirodzená vec, že málo bývaval doma. Výročité alebo iné sviatky, nedele a tu i tu deň alebo\ndva odpočinku, ale ináč vždy na vozíku, na železnici alebo na jarmoku. Najmä po jarmokoch\nchodil nielen do blízkeho okolia, ale i po druhých vidiekoch. Nie div, že naďaleko poznalo\nho každé dieťa. Ale on – ako všetci vychytení ľudia – málokoho poznal dôkladne, alebo podľa\nmena: zato každému dával sa do známosti ako starému známemu. A často podarilo sa mu\noklamať ľudí, lebo podľa kroja a výrečnosti hneď sa vynašiel, kto z ktorej dediny a akého je stavu\na povolania, a podľa toho vedel sa i držať",
              "correctAnswer": "ako | - ako",
              "type": "FILL_IN"
            },
            {
              "questionText": "Vypíšte z ukážky 4 slovo, ktorým sa v nej začína pásmo rozprávača.",
              "correctAnswer": "Prirodzená | prirodzena",
              "type": "FILL_IN"
            },
            {
              "questionText": "Napíšte gramaticky a pravopisne správny tvar nominatívu plurálu slova „valach“ z ukážky 4.",
              "correctAnswer": "valasi",
              "type": "FILL_IN"
            }
          ]
        },
        {
          "sectionId": 5,
          "text": "Richard Pupala – Zrkadlo\n(úryvok, upravené)\nZaparkoval pred domom, vypol motor. Zostal sedieť, niekoľko minút, hľadel pred seba. Mal pocit, že si nepamätá cestu, ktorú práve absolvoval; bol v dome po pradedovi a teraz je medzi panelákmi sídliska, kde býva. Pohľad mu padol na sedadlo spolujazdca, na prázdny rám zrkadla, čierny pletenec divých makov. Nepamätal sa, že by ho bral so sebou.\n[…]\nVošiel do kúpeľne, aby sa osprchoval, najprv si však musel opláchnuť tvár. Zahľadel sa do zrkadla nad umývadlom. Triasol sa; nie navonok, hoci by bolo príhodnejšie, keby mu aspoň drkotali zuby. Zajtra sa oholím, napadlo mu. Nabral do dlaní tečúcu vodu a sklonil sa. Keď zase zodvihol zrak, spozoroval pomalý, kradmý pohyb. Na stene za jeho chrbtom viselo malé zrkadlo, ktoré tam dala namontovať Klára, aby si pri česaní vlasov videla temeno hlavy. Z nekonečne rozloženého priestoru na neho hľadel premenený Kizek. Už sa nebál; nič ho nebolelo. Hľadel mu priamo do očí, nemilosrdným pohľadom, s takou nenávisťou, až mu zimomriavky prenikli do srdca ako črepy.\nObzrel sa. Nikto tam nebol…",
          "questions": [
            {
              "questionText": "Ktoré tvrdenie vyplýva z ukážky 5?",
              "options": [
                "Hlavného hrdinu ovplyvnil pobyt v záhadnom dedkovom dome.",
                "Hlavný hrdina zbadal kohosi iného v sústave zrkadiel.",
                "Hlavný hrdina si nevedomky doniesol domov tajuplné zrkadlo.",
                "Hlavnému hrdinovi sa vôbec nedarilo logicky uvažovať"
              ],
              "correctAnswer": "B)",
              "type": "CHOICE"
            },
            {
              "questionText": "Ktoré city/pocity možno pripísať hlavnému hrdinovi z ukážky 5?",
              "options": [
                "nesústredenosť, nenávisť",
                "bezmocnosť, bolesť",
                "zmätenosť, rozrušenie",
                "nemilosrdnosť, prekvapenie"
              ],
              "correctAnswer": "C)",
              "type": "CHOICE"
            },
            {
              "questionText": "Ktorý kompozičný postup využil autor v druhej časti ukážky 5?",
              "options": [
                "chronologický",
                "reťazový",
                "retrospektívny",
                "nadväzujúc"
              ],
              "correctAnswer": "A)",
              "type": "CHOICE"
            },
            {
              "questionText": "Ktorý typ rozprávača sa uplatnil v ukážke 5?",
              "options": [
                "priamy rozprávač",
                "subjektívny rozprávač",
                "vševediaci rozprávač",
                "rozprávač oka kamery"
              ],
              "correctAnswer": "C)",
              "type": "CHOICE"
            },
            {
              "questionText": "V ktorej možnosti sa nachádza slovo z ukážky 5 skloňujúce sa podľa iného vzoru ako\nostatné tri?",
              "options": [
                "črepy",
                "zimomriavky",
                "vlasov",
                "panelákmi"
              ],
              "correctAnswer": "B)",
              "type": "CHOICE"
            },
            {
              "questionText": "Vypíšte z nasledujúceho odseku ukážky 5 prídavné meno so slabikotvornou\nspoluhláskou:\nKeď zase zodvihol zrak, spozoroval pomalý, kradmý pohyb. Na stene za jeho chrbtom viselo\nmalé zrkadlo, ktoré tam dala namontovať Klára, aby si pri česaní vlasov videla temeno hlavy.\nZ nekonečne rozloženého priestoru na neho hľadel premenený Kizek. Už sa nebál; nič ho nebolelo.\nHľadel mu priamo do očí, nemilosrdným pohľadom, s takou nenávisťou, až mu zimomriavky\nprenikli do srdca ako črepy",
              "correctAnswer": "nemilosrdný | nemilosrdným | nemilosrdny",
              "type": "FILL_IN"
            },
            {
              "questionText": "Pomenujte jazykový štýl použitý v ukážke 5.",
              "correctAnswer": "umelecký | umelecky",
              "type": "FILL_IN"
            },
            {
              "questionText": "Koľko vetných skladov sa nachádza v nasledujúcej vete z ukážky 5?:\nNikto tam nebol.",
              "correctAnswer": "2 | dva ",
              "type": "FILL_IN"
            }
          ]
        },
        {
          "sectionId": 6,
          "text": "Najkrajšie na Slovensku\n(úryvok)\nSlovensko je výnimočná krajina. Dajte sa očariť jej krásami a užite si neopakovateľnú atmosféru,\nktorú vám ponúka.\n\nBanská Bystrica a okolie\n1. tip: História a okolie Medeného mesta\nCentrom regiónu s najvýznamnejšími banskými pamiatkami a banskou tradíciou na území bývalých stredoslovenských banských miest je Banská Bystrica. Preslávila sa ťažbou _________, preto ju aj nazývali Medené mesto.\n2. tip: Tam, kde razia mince\nUrčite príjemnou zastávkou pre vás bude Bazilika minor v Starých Horách, kam kvôli nálezom striebra uhorský kráľ Belo IV. pozval banských odborníkov z Nemecka. V Kremnici, Zlatom meste, sa už sedemsto rokov razia mince v najstaršej nepretržite fungujúcej prevádzke na svete.\n3. tip: Strieborné mesto\nĎalším skvostom, ktorý nesmiete vynechať, je Strieborné mesto – Banská Štiavnica. Mesto a okolie boli v roku 1993 zapísané do Zoznamu svetového dedičstva UNESCO.\n4. tip: Retro kúpalisko aj UNESCO pamiatka\nZvolen s dominantou Zvolenský zámok patrí medzi najstaršie mestá na Slovensku. Pred návratom do Banskej Bystrice ešte navštívte kúpeľné mesto Sliač. Okrem retro kúpaliska s liečivou minerálnou vodou sa ochladíte aj v miestnom Kostole sv. Mikuláša z 13. storočia. Zastavte sa aj v pamiatke UNESCO – drevenom evanjelickom kostole v Hronseku.\nslovakia.travel, upravené.",
          "questions": [
            {
              "questionText": "V ktorom tipe sa spomína svetový rekord Slovenska?",
              "options": [
                "V prvom.",
                "V druhom.",
                "V treťom.",
                "Vo štvrtom."
              ],
              "correctAnswer": "B)",
              "type": "CHOICE"
            },
            {
              "questionText": "Hlavnou funkciou textu ukážky 6 je",
              "options": [
                "presviedčať.",
                "zabávať.",
                "poúčať.",
                "hodnotiť."
              ],
              "correctAnswer": "A)",
              "type": "CHOICE"
            },
            {
              "questionText": "V ktorej možnosti je správne utvorené vzťahové prídavné meno od slova Sliač?",
              "options": [
                "sliačanský",
                "sliačský",
                "sliačsky",
                "sliacky"
              ],
              "correctAnswer": "C)",
              "type": "CHOICE"
            },
            {
              "questionText": "Čo majú spoločné slovesá dajte sa, užite si, zastavte sa?",
              "options": [
                "Sú vždy zvratné.",
                "Sú utvorené predponou.",
                "Majú nedokonavý slovesný vid.",
                "Majú rovnaký slovesný spôsob."
              ],
              "correctAnswer": "D)",
              "type": "CHOICE"
            },
            {
              "questionText": "V ktorej možnosti sa nachádza jednovýznamové slovo?",
              "options": [
                "atmosféra",
                "pamiatka",
                "zastávka",
                "minca"
              ],
              "correctAnswer": "D)",
              "type": "CHOICE"
            },
            {
              "questionText": "Vypíšte z ukážky 6 slovo pomenúvajúce štýl minulého obdobia",
              "correctAnswer": "retro",
              "type": "FILL_IN"
            },
            {
              "questionText": "Koľko miest má v ukážke 6 nepriame pomenovanie?",
              "correctAnswer": "3 | tri",
              "type": "FILL_IN"
            },
            {
              "questionText": "Doplňte správny tvar slova meď do nasledujúcej vety z ukážky 6.\nPreslávila sa ťažbou __________.",
              "correctAnswer": "medi",
              "type": "FILL_IN"
            }
          ]
        },
        {
          "sectionId": 7,
          "text": "William Shakespeare – Veľa kriku pre nič\n(úryvok, upravené)\npiate _________\nClaudio: A ja dám krk, že on ju takisto.\nMám v ruke list. Hľa – jeho rukopis!\nMizerný sonet – jeho úroveň.\nA múza – Beatrice.\nHero: Mám tu druhý, čo vypadol z jej vrecka. Hľa, jej písmo!\nPísala to, ten list som našla u nej.\nVyznanie lásky – Benedikovi.\nBenedik: Zázrak! Naše ruky čosi píšu a naše srdcia o tom nevedia. Tak dobre, chcem ťa za ženu. No prisahám, že iba zo súcitu.\nBeatrice: Aj ja ťa neodmietnem, ale, namojhriešnu, museli ma dlho presviedčať, a čiastočne\nto robím aj preto, aby som ti zachránila život. Vraj sa z lásky ku mne ideš uzožierať.\nLeonato: No tak! (Beatrice.) Uzožieranie zastaví len bozk. (Podá jej ruku Benedikovi.)",
          "questions": [
            {
              "questionText": "Ktoré tvrdenie vyplýva z ukážky 7?",
              "options": [
                "Leonato je láskavý otec Beatrice.",
                "Beatrice a Benedik majú podobné zmýšľanie.",
                "Claudio obdivuje Benedika a jeho povahu.",
                "Hero žiarli na obľúbenosť Beatrice."
              ],
              "correctAnswer": "B)",
              "type": "CHOICE"
            },
            {
              "questionText": "Ktorá z postáv v ukážke 7 najčastejšie používa vo vyjadrovaní elipsy?",
              "options": [
                "Claudio",
                "Leonato",
                "Benedik",
                "Beatrice"
              ],
              "correctAnswer": "A)",
              "type": "CHOICE"
            },
            {
              "questionText": "Ktoré tvrdenie o ukážke 7 je pravdivé?",
              "options": [
                "Je napísaná rytmicky viazanou rečou.",
                "Využívajú sa v nej monológy",
                "Chýbajú v nej zvolania.",
                "Má znaky absurdnej drámy."
              ],
              "correctAnswer": "A)",
              "type": "CHOICE"
            },
            {
              "questionText": "Slovné spojenie veľa kriku pre nič možno v súčasnosti zaradiť medz",
              "options": [
                "parafrázy",
                "epigramy.",
                "frazeologizmy.",
                "anekdoty"
              ],
              "correctAnswer": "C)",
              "type": "CHOICE"
            },
            {
              "questionText": "Do ktorej literatúry z hľadiska literárno-historického obdobia zaraďujeme tvorbu Williama\nShakespeara?",
              "options": [
                "do stredovekej“",
                "do renesančnej",
                "do barokovej",
                "do romantickej"
              ],
              "correctAnswer": "B)",
              "type": "CHOICE"
            },
            {
              "questionText": "Koľko replík v ukážke 7 obsahuje autorské poznámky?",
              "correctAnswer": "1 | jedna",
              "type": "FILL_IN"
            },
            {
              "questionText": "Doplňte na zakryté miesto v ukážke 7 slovo označujúce časť vonkajšej kompozície\ndivadelnej hry.",
              "correctAnswer": "dejstvo",
              "type": "FILL_IN"
            },
            {
              "questionText": "Ktorým vetným členom je slovo uzožieranie v nasledujúcej vete z ukážky 7?:\nUzožieranie zastaví len bozk.",
              "correctAnswer": "predmet | priamy predmet | predmet v akuzatíve | predmet v A | predmet v akuzative",
              "type": "FILL_IN"
            }
          ]
        },
        {
          "sectionId": 8,
          "text": "Peter Jilemnický – Muzika\n(úryvok, upravené)\nTeda už zas prišiel utorok, ešte nebol dobre po nedeli vyspatý, kravatu mal kdesi pri ľavom uchu a sivú tvár. Doviedol Zoé do kancelárie pred ôsmou hodinou, sadol s ňou k písaciemu stroju a teraz sa díval – hu, aké mal ošklivé oči. Poradové čísla začali tancovať a nebola to už muzika, ten tanec zaváňal potrebným chlebom, každé z nich sa škerilo hladnými zubami a chceli Zoé zožrať. Preto ona pre svoju osobu zaviedla si nový exhibit a začala:",
          "imageUrl": "zoe_url",
          "questions": [
            {
              "questionText": "Čím sa podľa Zoé vyznačoval tulák z ukážky 8?",
              "options": [
                "Túžbou po neopakovateľnom dobrodružstve.",
                "Smerovaním k povrchnému životu.",
                "Závislosťou od bezhraničnej slobody.",
                "Sklonom k prirodzenému rebelantstvu."
              ],
              "correctAnswer": "D)",
              "type": "CHOICE"
            },
            {
              "questionText": "Ktorý prvok je využitý v liste v ukážke 8?",
              "options": [
                "vokatívne oslovenie",
                "básnická otázka",
                "rytmicko-syntaktický paralelizmus",
                "automatický text"
              ],
              "correctAnswer": "A)",
              "type": "CHOICE"
            },
            {
              "questionText": "Ktoré typy textu využil autor v ukážke 8?",
              "options": [
                "vecný súvislý text a monologický text",
                "vecný nesúvislý text a monologický text",
                "vecný súvislý text a dialogický text",
                "vecný nesúvislý text a dialogický text"
              ],
              "correctAnswer": "B)",
              "type": "CHOICE"
            },
            {
              "questionText": "K lexike ktorého jazykového štýlu patrilo na základe ukážky 8 zvýraznené slovo exhibit?",
              "options": [
                "administratívneho",
                "hovorového",
                "umeleckého",
                "publicistického"
              ],
              "correctAnswer": "A)",
              "type": "CHOICE"
            },
            {
              "questionText": "Ktorý umelecký prostriedok predstavuje veta jedz krásu života sťa každodenný chlieb?",
              "options": [
                "epiteton",
                "inotaj",
                "prirovnanie",
                "zosobnenie"
              ],
              "correctAnswer": "C)",
              "type": "CHOICE"
            },
            {
              "questionText": "Vypíšte z listu z ukážky 8 zámeno, ktoré v ňom možno považovať za napísané chybne.",
              "correctAnswer": "ti | ťa | ty | ta",
              "type": "FILL_IN"
            },
            {
              "questionText": "Ktorý slohový postup sa uplatnil v tabuľkovej časti ukážky 8?",
              "correctAnswer": "informačný | informacny",
              "type": "FILL_IN"
            },
            {
              "questionText": "Vypíšte z ukážky 8 jedno prídavné meno, ktoré vyjadruje citový vzťah Zoé k tulákovi.",
              "correctAnswer": "milý | mily | ľúbostný | lubostny",
              "type": "FILL_IN"
            }
          ]
        }
      ]
    }
  ]
}









