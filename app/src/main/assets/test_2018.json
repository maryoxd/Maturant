{
  "tests": [
    {
      "year": "2018",
      "sections": [
        {
          "sectionId": 1,
          "text": "Alison Coleová - Umenie zblízka\n(úryvok, upravené)\nTermín _____ sa zvyčajne používa na označenie západoeurópskeho/Západoeurópskeho umenia od ranného/raného 14. storočia do polovice, resp./rsp. konca 16. storočia. V dobovej spisbe sa však tento termín používal v užšom zmysle na označenie hnutia – novej atmosféry znovuzrodenia v umení aj v literatúre. Spočiatku sa vzťahoval na obnovenie štúdia klasickej vzdelanosti, popularizovanej talianským/talianskym básnikom a latinským filológom Petrarcom, ktorý odmietal stredovek ako „obdobie temna“. Neskôr Erazmus Rotterdamský s nadšením privítal prvé preklady klasických textov a „čistejšiu literatúru“. V oblasti umenia myšlienku znovuzrodenia rozvinul florentský historik umenia Giorgio Vasari. Vo svojej/V jeho práci Životy najvýznamnejších maliarov, sochárov a architektov tvrdil, že umenie sa v Taliansku znovu zrodilo asi v roku 1250.\nNa sever a na juh od Álp sa prejavoval nový záujem o naturalizmus: pre Talianov to bola ich staroveká rímska minulosť, ktorá bola kľúčom k pravde a prirodzenosti v umení. Flámi nachádzali pravdu pri pozorovaní prírody. Vzájomné vplyvy medzi týmito/tímito dvoma prístupmi predstavujú jeden z faktorov určujúcich nový štýl. ",
          "questions": [
            {
              "questionText": "Za klasické texty sú v prvom odseku ukážky 1 považované",
              "options": [
                "Petrarcove básne.",
                "Vasariho diela.",
                "staroveké texty.",
                "stredoveké texty."
              ],
              "correctAnswer": "C)",
              "type": "CHOICE"
            },
            {
              "questionText": "Pojem naturalizmus použila autorka v druhom odseku ukážky 1 na označenie",
              "options": [
                "filozofického a literárneho smeru, ktorý sa vyčlenil z realizmu.",
                "verného zobrazenia reálneho, všedného v umení.",
                "literárneho smeru hlásajúceho návrat k prirodzenému životu.",
                "pestovania umenia ako záľuby bez odborných poznatkov."
              ],
              "correctAnswer": "B)",
              "type": "CHOICE"
            },
            {
              "questionText": "K starovekým spisovateľom patrí",
              "options": [
                "H. Gavlovič.",
                "Sofokles.",
                "Molière.",
                "F. Petrarca."
              ],
              "correctAnswer": "B)",
              "type": "CHOICE"
            },
            {
              "questionText": "V ktorej možnosti sú uvedené správne slová patriace do textu ukážky 1?",
              "options": [
                "Západoeurópskeho, raného, resp., talianskym, v jeho, tímito",
                "Západoeurópskeho, ranného, rsp., talianským, vo svojej, týmito",
                "západoeurópskeho, raného, resp., talianskym, vo svojej, týmito",
                "západoeurópskeho, ranného, rsp., talianským, v jeho, tímito"
              ],
              "correctAnswer": "C)",
              "type": "CHOICE"
            },
            {
              "questionText": "Ktorý slohový postup prevláda v ukážke 1?",
              "options": [
                "informačný",
                "opisný",
                "rozprávací",
                "výkladový"
              ],
              "correctAnswer": "D)",
              "type": "CHOICE"
            },
            {
              "questionText": "Ktoré literárne obdobie charakterizuje ukážka 1 a zároveň jeho názov patrí na zakryté miesto v jej prvom odseku?",
              "correctAnswer": "renesancia",
              "type": "FILL_IN"
            },
            {
              "questionText": "Napíšte názvy všetkých diakritických znamienok v nasledujúcej vete.:\nNeskôr Erazmus Rotterdamský s nadšením privítal prvé preklady klasických textov a „čistejšiu literatúru“.",
              "correctAnswer": "vokáň, dĺžeň, mäkčeň | vokáň dĺžňen mäkčeň | vokan dlzen makcen | vokan, dlzen, makcen",
              "type": "FILL_IN"
            },
            {
              "questionText": "Napíšte názov literárneho obdobia, ktoré nadviazalo v 17. storočí na ideály gréckej\na rímskej literatúry.",
              "correctAnswer": "klasicizmus",
              "type": "FILL_IN"
            }
          ]
        },
        {
          "sectionId": 2,
          "text": "Sasa – Hra\n(úryvok, upravené)\nLen si tak pokojne sedím, vlastne sa hrám, že sa ma to netýka. Okolo uší mi zabzučí mucha, dotieravá potvora. Myknem hlavou. Nič. Ďalej si poletuje okolo mojich strapatých vlasov, priblíži sa mi k ústam, sadne mi na ucho. Niečo sa jej znepáči a odletí. Precvičujem si očné buľvy. Blik, blik, dohora, dole, doprava, doľava, skúšam to tak intenzívne, až ma to zabolí. Nejaký nerv či čo. Sedím si vlastne naozaj celkom pokojne, a napočudovanie sú pančucháče zatiaľ suché. Chce sa mi smiať, v takejto situácii mi napadnú pančucháče. Sú mi dlhé. Občas sa začnem jašiť, pančucháče si na spodkoch nôh zaviažem do uzlíka a so spojenými nohami hopkám po byte. Pritom si špáram v nose a rozmýšľam. O hocičom. Potom ich rozviažem a pozorujem pokrčenú látku. Nohy mám takmer ako otec. Vopchám ich do jeho sandálov a pančuchy natiahnem na maximum. Vtedy mám nohy väčšie ako on. Koniec hry.\nPoď! Trhne mnou mama. Vystri sa! zahučí jej hlas. Vtiahnem hlavu ešte hlbšie medzi plecia. Nechcem byť videná nikým. Chránim si svoje súkromie na rastúcich prsiach, chrbát vytvára ovál. Mama sa ponáhľa. Práca nepočká a ja ju zdržujem. Zacítim úder medzi lopatkami. Povedala som, vystri sa! A švihaj! mama začína mať podráždený hlas. Staršia pani sa obzrie. Rozmýšľam, čo tak môže vidieť. Pozerám sa na seba jej očami. Pani s dorastajúcou slečnou. Pani so zahanbenou dorastajúcou slečnou. Nervózna pani s ubitou dcérou. Pani s maznavou dcérou. Dcéra s pracujúcou matkou. Čo ešte? V tej chvíli mi napadá strčiť hlavu medzi plecia ešte viac. Vôbec to mame nerobím naschvál. Vážne nie. Obzerá sa za mnou a oči jej nebezpečne blýskajú. Často takto chodíme. Ona vpredu a ja za ňou. Neznáša to. Núti ma kráčať vedľa nej. Radšej som však pozadu. Nesledujú ma žiadne oči a ja sa strácam vo svojich fantáziách.",
          "questions": [
            {
              "questionText": "Ktoré tvrdenie vyplýva z ukážky 2?",
              "options": [
                "Dcéra sa za svoju podráždenú matku hanbí.",
                "Matka sa hanbí za oblečenie svojej dcéry.",
                "Dcéra chápe, prečo je z nej matka nervózna.",
                "Matka chápe, prečo jej dcéra chodí zhrbená."
              ],
              "correctAnswer": "C)",
              "type": "CHOICE"
            },
            {
              "questionText": "Ktoré zámeno predstavuje iný druh ako zvyšné tri?",
              "options": [
                "nič",
                "nejaký",
                "nikým",
                "žiadne"
              ],
              "correctAnswer": "B)",
              "type": "CHOICE"
            },
            {
              "questionText": "V ktorej možnosti nie je uvedené pomnožné podstatné meno z ukážky 2?",
              "options": [
                "do sandálov",
                "na pančucháče",
                "na prsiach",
                "k ústam"
              ],
              "correctAnswer": "A)",
              "type": "CHOICE"
            },
            {
              "questionText": "Ktoré vetné sklady sa nachádzajú v nasledujúcej vete z ukážky 2?:\nPozerám sa na seba jej očami.",
              "options": [
                "1 prisudzovací sklad, 2 určovacie sklady a 1 priraďovací sklad.",
                "1 prisudzovací sklad, 4 určovacie sklady.",
                "1 prisudzovací sklad, 1 určovací sklad a 2 priraďovacie sklady.",
                "1 prisudzovací sklad, 3 určovacie sklady."
              ],
              "correctAnswer": "D)",
              "type": "CHOICE"
            },
            {
              "questionText": "V ktorej vete prichádza k znelostnej asimilácii/spodobovaniu typu\nneznelá spoluhláska + znelá spoluhláska = pri výslovnosti 2 znelé spoluhlásky?",
              "options": [
                "Radšej som však pozadu.",
                "Oči jej nebezpečne blýskajú.",
                "Niečo sa jej znepáči a odletí.",
                "Pani s dorastajúcou slečnou."
              ],
              "correctAnswer": "D)",
              "type": "CHOICE"
            },
            {
              "questionText": "Vypíšte z nasledujúceho odseku ukážky 2 prístavok.:\nLen si tak pokojne sedím, vlastne sa hrám, že sa ma to netýka. Okolo uší mi zabzučí mucha, dotieravá potvora. Myknem hlavou. Nič. Ďalej si poletuje okolo mojich strapatých vlasov, priblíži sa mi k ústam, sadne mi na ucho. Niečo sa jej znepáči a odletí. Precvičujem si očné buľvy. Blik, blik, dohora, dole, doprava, doľava, skúšam to tak intenzívne, až ma to zabolí. Nejaký nerv či čo. Sedím si vlastne naozaj celkom pokojne, a napočudovanie sú pančucháče zatiaľ suché. Chce sa mi smiať, v takejto situácii mi napadnú pančucháče. Sú mi dlhé. Občas sa začnem jašiť, pančucháče si na spodkoch nôh zaviažem do uzlíka a so spojenými nohami hopkám po byte. Pritom si špáram v nose a rozmýšľam. O hocičom. Potom ich rozviažem a pozorujem pokrčenú látku. Nohy mám takmer ako otec. Vopchám ich do jeho sandálov a pančuchy natiahnem na maximum. Vtedy mám nohy väčšie ako on. Koniec hry",
              "correctAnswer": "dotieravá potvora | dotierava potvora",
              "type": "FILL_IN"
            },
            {
              "questionText": "Ktorý druh viet podľa modálnosti/obsahu použila v ukážke 2 postava matky?",
              "correctAnswer": "rozkazovacie",
              "type": "FILL_IN"
            },
            {
              "questionText": "Vypíšte z nasledujúceho odseku ukážky 2 jednu vokalizovanú predložku.:\nPoď! Trhne mnou mama. Vystri sa! zahučí jej hlas. Vtiahnem hlavu ešte hlbšie medzi plecia. Nechcem byť videná nikým. Chránim si svoje súkromie na rastúcich prsiach, chrbát vytvára ovál. Mama sa ponáhľa. Práca nepočká a ja ju zdržujem. Zacítim úder medzi lopatkami. Povedala som, vystri sa! A švihaj! mama začína mať podráždený hlas. Staršia pani sa obzrie. Rozmýšľam, čo tak môže vidieť. Pozerám sa na seba jej očami. Pani s dorastajúcou slečnou. Pani so zahanbenou dorastajúcou slečnou. Nervózna pani s ubitou dcérou. Pani s maznavou dcérou. Dcéra s pracujúcou matkou. Čo ešte? V tej chvíli mi napadá strčiť hlavu medzi plecia ešte viac. Vôbec to mame nerobím naschvál. Vážne nie. Obzerá sa za mnou a oči jej nebezpečne blýskajú. Často takto chodíme. Ona vpredu a ja za ňou. Neznáša to. Núti ma kráčať vedľa nej. Radšej som však pozadu. Nesledujú ma žiadne oči a ja sa strácam vo svojich fantáziách.",
              "correctAnswer": "so | vo",
              "type": "FILL_IN"
            }
          ]
        },
        {
          "sectionId": 3,
          "text": "Kamil Peteraj – Korzo chlapčenských myšlienok\n(1) Pod rozbitou lampou\nšumí páska v slúchadlách\nDlhá pasáž piesní\nSú to zrkadlá\nchlapčenských snov\n\n(2) Zatiaľ vedia nájsť len\nv tej pasáži správny krok\nV hlavách majú korzo\nkrásnych myšlienok\nKráčajú ním\n\n(3) Ulica je úkryt\nNajlepšie sa cítia v ňom\nSmiešne berú vážne\nVážne s výsmechom\nLen s výsmechom\n\n(4) Dospelým sú smiešni\nDospelí sú smiešni im\nMajú svoje pravdy\nTým vždy uverím\nTým uverím\n\n(5) Na rohu bezbranní\npod lampou sa skrývajú pred svetom do piesní\nčo nikdy nesklamú\nNa rohu bezbranní\npod lampou sa skrývajú do kože silákov\nDo diaľok záhadných\nTak kto ich pozná?\nSúdiť chce?\n\n(6) Na rohu bezbranní\npod lampou sa skrývajú pred svetom do piesní\nTam nájdu odpoveď\nNa rohu pod lampou sa skrývajú\ntak trocha poslední čo zostanú keď svet\ndo tmy sa skrýva\nS otázkou kam ísť",
          "questions": [
            {
              "questionText": "Ktoré tvrdenie vyplýva z ukážky 3?",
              "options": [
                "Autor naznačuje, že hudba poskytuje mladým únik pred všednosťou dňa.",
                "Autor odhaľuje, že ulica sa stáva pre mladých miestom úkrytu pred povinnosťami.",
                "Básnik vymenúva dôvody, ktoré spôsobili tápanie mladých v odľudštenom svete.",
                "Básnik odsudzuje tých mladých ľudí, ktorí rezignovali na hľadanie pravdy."
              ],
              "correctAnswer": "A)",
              "type": "CHOICE"
            },
            {
              "questionText": "Ktorý umelecký prostriedok obsahuje štvrtá strofa básne?",
              "options": [
                "metaforu",
                "anaforu",
                "prirovnanie",
                "personifikáciu"
              ],
              "correctAnswer": "B)",
              "type": "CHOICE"
            },
            {
              "questionText": "Ktorý postoj mladých k realite vyjadruje básnik v tretej strofe básne?",
              "options": [
                "nerozhodnosť",
                "odovzdanosť",
                "vzdor",
                "apatiu"
              ],
              "correctAnswer": "C)",
              "type": "CHOICE"
            },
            {
              "questionText": "V ktorých veršoch z ukážky 3 vyznievajú mladí ľudia ako hrdinovia dnešných dní?",
              "options": [
                "majú svoje pravdy, tým vždy uverím",
                "tak trocha poslední čo zostanú, keď svet do tmy sa skrýva",
                "pod lampou sa skrývajú do kože silákov",
                "dospelým sú smiešni, dospelí sú smiešni im"
              ],
              "correctAnswer": "B)",
              "type": "CHOICE"
            },
            {
              "questionText": "1 V ktorom z nasledujúcich slovných spojení sa nachádza epiteton?",
              "options": [
                "dlhá pasáž",
                "chlapčenských snov",
                "pod rozbitou lampou",
                "záhadných diaľok"
              ],
              "correctAnswer": "D)",
              "type": "CHOICE"
            },
            {
              "questionText": "Vypíšte prvé slovo z verša, v ktorom sa básnik hlási k mladým ľuďom, o ktorých píše.",
              "correctAnswer": "Tým | tym",
              "type": "FILL_IN"
            },
            {
              "questionText": "Ktorý druh melódie sa uplatňuje v nasledujúcej vete?:\nKam ísť?",
              "correctAnswer": "Klesavá | klesava | konkluzívna kadencia | konkluzivna kadencia | kadencia | uspokojivá končiaca melódia | uspokojiva konciaca melodia",
              "type": "FILL_IN"
            },
            {
              "questionText": "Vypíšte z ukážky 3 slovo označujúce zvuk.",
              "correctAnswer": "šumí | sumi",
              "type": "FILL_IN"
            }
          ]
        },
        {
          "sectionId": 4,
          "text": "Stanislav Štepka – Človečina\n(úryvok, upravené)\nSYN(prichádza): Alebo je sanitka pokazená, alebo šofér nemôže nájsť cestu. Alebo je ešte jedna možnosť, že už majú v ústave taký typ, ako je ona. Nie, tu čosi nepasuje. Mami, toto sa mi nezdá.\n\nMATKA: Synček, synček, ľudia sú dnes zlí. Svetom vládne bezcitnosť, chlad a ľahostajnosť. Čo myslíš, že takého šoféra z ústavu zaujíma, že kdesi naňho čaká jedna stará žena, ktorá celý život pracovala, vychovávala deti?\n\nSYN: To som zvedavý, keby to bola jeho matka, áno? Nejde o to, ale to som zvedavý, či by aj potom sa vyvaľoval niekde na vrátnici ústavu a obhrýzal kosti, ktoré ukradol z jedálne ústavu spred úst bezzubých stareniek!? To som zvedavý, či by aj potom nenechal všetko tak a neletel by ozlomkrky po ňu, po svoju mamičku, áno? Totiž, aby ju mohol vziať nežne za rúčku, zaviesť k autu, otvoriť dvere, usadiť mamičku, potom ísť, potom zastaviť, áno? Mamička moja, ďakujem ti za výchovu a starostlivosť. Nie, ty neodchádzaš, ty zostávaš navždy medzi nami, tvoja pamiatka nám zostane večne živá. Česť tvojej pamiatke! S láskou a vďakou si na teba spomína nevesta Anna, syn Jožko, dcéry Anežka a Milka, päť vnukov a dvaja pravnuci, za ktorých ti malý Roman posiela veľké… čo? Bozky.\n\nOTEC(prichádza mierne rozhorčený): To je strašné, to je príšerné. Zasek mi volagdo vypustev bicygel! Na každom kroku, kde som bov, vládne len byrokracia, protekcia a úplatkárstvo. Vrátili mi prihlášku, že hu pre velký počet uchádzačov nemóžu prijat. Ale matka riaditela Bryndza corporation sa tam dostala aj mimo poradovnýka.",
          "questions": [
            {
              "questionText": "Ústrednou témou dialógu rodiny v ukážke 4 je",
              "options": [
                "spravodlivý hnev otca rodiny na vandalizmus ľudí.",
                "umiestnenie starej mamy do sociálneho zariadenia.",
                "otcov žiaľ nad mamičkiným osudom.",
                "lúčenie sa starej mamy s členmi rodiny."
              ],
              "correctAnswer": "B)",
              "type": "CHOICE"
            },
            {
              "questionText": "Stvárnenie témy v ukážke 4 je",
              "options": [
                "realistické.",
                "ironické až satirické.",
                "alegorické.",
                "naturistické až naturalistické."
              ],
              "correctAnswer": "B)",
              "type": "CHOICE"
            },
            {
              "questionText": "Pre ktorý z uvedených dôvodov sa nepodarilo členom rodiny v ukážke 4 zrealizovať\nich zámery so starou mamou?",
              "options": [
                "Pre chlad a ľahostajnosť dnešných ľudí.",
                "Pre bezcitnosť a ľahostajnosť šoféra sanitky.",
                "Pre vysoký počet žiadateľov o prijatie.",
                "Pre nevhodnosť starej mamy ísť za klientku ústavu."
              ],
              "correctAnswer": "C)",
              "type": "CHOICE"
            },
            {
              "questionText": "V ktorej možnosti je uvedené jednovýznamové slovo?",
              "options": [
                "nevesta",
                "rúčka",
                "bozk",
                "pamiatka"
              ],
              "correctAnswer": "C)",
              "type": "CHOICE"
            },
            {
              "questionText": "V ktorej vete nie je podmet vyjadrený zámenom?",
              "options": [
                "To je príšerné.",
                "Tu čosi nepasuje.",
                "Toto sa mi nezdá.",
                "To som zvedavý."
              ],
              "correctAnswer": "D)",
              "type": "CHOICE"
            },
            {
              "questionText": "Ku ktorému jazykovému štýlu patrí slohový útvar/žáner prihláška?",
              "correctAnswer": "administratívnemu | administrativnemu | administratívny | administrativny",
              "type": "FILL_IN"
            },
            {
              "questionText": "Ako sa nazýva realizácia dramatického diela na javisku?",
              "correctAnswer": "inscenácia | inscenacia",
              "type": "FILL_IN"
            },
            {
              "questionText": "Napíšte termín, ktorým sa označuje prehovor jednej postavy v dialógu.",
              "correctAnswer": "replika",
              "type": "FILL_IN"
            }
          ]
        },
        {
          "sectionId": 5,
          "text": "Kremnické gagy 2016\n36. ročník európskeho Festivalu humoru a satiry. Aj tento rok je pre vás pripravených množstvo skvelých humoristických predstavení divadiel aj koncertov. Európsky Festival humoru a satiry – Kremnické gagy je jedinečná medzinárodná prehliadka kultivovaného humoru, nezávislej satiry a zábavnej recesie s dlhoročnou tradíciou (*1981). Koná sa každý rok na konci augusta v centre stredovekého baníckeho a minciarskeho mesta Kremnica (*1328). Koncom leta sa v Kremnici uskutoční už 36. ročník medzinárodného stretnutia profesionálnych i amatérskych „lovcov“ zacielených na ľudské omyly a neduhy spoločnosti – európsky Festival humoru a satiry Kremnické gagy 2016. Do kremnického mestského revíru si príde zapoľovať na bránice premnožených divákov viac ako 250 autorov a interpretov z ôsmich štátov Európy, Izraela a Slovenska. Strieľať si budú sami zo seba, ale najmä z deformácií a absurdností, ktoré obklopujú náš bežný život a obracajú ho naruby. Promenádu nominovaných zábavných „zveriniek“ a výkonov v ôsmich kategóriách bude sledovať a trofeje v podobe Zlatého gunára či Trafenej husi udeľovať medzinárodná Akadémia humoru na čele s prezidentom Mariánom Labudom. Akadémia ocení aj najlepšieho ostrostrelca titulom Grand Prix 2016. Osemnástym humoristom, ktorého umelecký reliéf do Uličky slávnych nosov namodeloval výtvarník Michal Kačmár, bude spisovateľ a odborník na ostré streľby Kornel Földvári. Jeho westernová družina (Kapitáňová, Jablonovský, Krištúfek a Piško) pripravila o ňom spomienkový posed Korneliáda.\nwww.citylife.sk",
          "questions": [
            {
              "questionText": "Ktorý slohový útvar/žáner predstavuje ukážka 5?",
              "options": [
                "pozvánku",
                "recenziu",
                "správu",
                "oznam"
              ],
              "correctAnswer": "D)",
              "type": "CHOICE"
            },
            {
              "questionText": "Prvý číselný údaj uvedený v nasledujúcom odseku ukážky 5 v zátvorke označuje:\nEurópsky Festival humoru a satiry – Kremnické gagy je jedinečná medzinárodná prehliadka kultivovaného humoru, nezávislej satiry a zábavnej recesie s dlhoročnou tradíciou (*1981). Koná sa každý rok na konci augusta v centre stredovekého baníckeho a minciarskeho mesta Kremnica (*1328).",
              "options": [
                "zaradenie Kremnice medzi európske banícke mestá.",
                "začiatok festivalovej tradície v meste Kremnica.",
                "rok povolenia vyrábať v meste mincové produkty.",
                "zrod prvého celoslovenského festivalu."
              ],
              "correctAnswer": "B)",
              "type": "CHOICE"
            },
            {
              "questionText": "Ktoré slovo sa od ostatných líši počtom slabík?",
              "options": [
                "deformáciám",
                "kategóriách",
                "profesionálny",
                "akadémia"
              ],
              "correctAnswer": "C)",
              "type": "CHOICE"
            },
            {
              "questionText": "V ktorej príručke sa dá overiť, či má slovo akcia viac významov?",
              "options": [
                "v Lexikológii slovenského jazyka",
                "v Krátkom slovníku slovenského jazyka",
                "v Morfológii slovenského jazyka",
                "v Pravidlách slovenského pravopisu"
              ],
              "correctAnswer": "B)",
              "type": "CHOICE"
            },
            {
              "questionText": "Ktorý z nasledujúcich názvov z ukážky 5 je zároveň súčasťou frazeologizmu?",
              "options": [
                "Kremnické gagy",
                "Zlatý gunár",
                "Trafená hus",
                "Ulička slávnych nosov"
              ],
              "correctAnswer": "C)",
              "type": "CHOICE"
            },
            {
              "questionText": "Ktorý slohový postup využíva autor v ukážke 5?",
              "correctAnswer": "informačný | informacny",
              "type": "FILL_IN"
            },
            {
              "questionText": "Vypíšte z nasledujúceho odseku ukážky 5 slovo, ktorým autor obrazne pomenoval vystúpenia účinkujúcich.:\nKoncom leta sa v Kremnici uskutoční už 36. ročník medzinárodného stretnutia profesionálnych i amatérskych „lovcov“ zacielených na ľudské omyly a neduhy spoločnosti – európsky Festival humoru a satiry Kremnické gagy 2016. Do kremnického mestského revíru si príde zapoľovať na bránice premnožených divákov viac ako 250 autorov a interpretov z ôsmich štátov Európy, Izraela a Slovenska. Strieľať si budú sami zo seba, ale najmä z deformácií a absurdností, ktoré obklopujú náš bežný život a obracajú ho naruby. Promenádu nominovaných zábavných „zveriniek“ a výkonov v ôsmich kategóriách bude sledovať a trofeje v podobe Zlatého gunára či Trafenej husi udeľovať medzinárodná Akadémia humoru na čele s prezidentom Mariánom Labudom. Akadémia ocení aj najlepšieho ostrostrelca titulom Grand Prix 2016",
              "correctAnswer": "zveriniek | zverinka | zverinky",
              "type": "FILL_IN"
            },
            {
              "questionText": "Vypíšte z nasledujúcej časti ukážky 5 prídavné meno, v ktorom sa uplatnilo pravidlo o rytmickom krátení.:\n36. ročník európskeho Festivalu humoru a satiry. Aj tento rok je pre vás pripravených množstvo skvelých humoristických predstavení divadiel aj koncertov.",
              "correctAnswer": "európskeho | europskeho | európsky | europsky",
              "type": "FILL_IN"
            }
          ]
        },
        {
          "sectionId": 6,
          "text": "Ceny bytov ešte porastú\n(upravené)\nCeny bytov ešte stále nedosiahli svoj strop. Podľa odhadov realitných maklérov ich hodnota v tomto roku porastie najmenej o ďalších päť percent vo všetkých regiónoch.\nPodľa analýzy realitno-poradenskej spoločnosti JLL sa len za posledný rok na trhu novostavieb v Bratislave predalo vyše 4 000 bytov. Podobný počet je aktuálne vo výstavbe. Hlad Slovákov po okamžitom bývaní je taký veľký, že viacerí predajcovia ponúkajú nedokončené projekty z papiera. Ľudia, ktorí sa chcú nasťahovať okamžite, sa tak neraz musia uspokojiť so starším bytom.\n„Pokiaľ hovoríme o silných aglomeráciách, ako sú Bratislava alebo Košice, tam môžeme hovoriť o raste cien z dôvodu silného dopytu. Ten súvisí s výhodnými úrokovými sadzbami, zamestnanosťou v regióne a investičnými nákupmi. Napr. priemerná cena v Bratislave sa pohybuje na úrovni 1 852 eur/m2. Predpokladáme pozvoľné zvyšovanie cien tak, ako sme dnes zaznamenali, čiže zhruba niekde na úrovni 5 až 6 percent ročne,“ vyjadril sa Ján Palenčár, prezident Národnej asociácie realitných kancelárií Slovenska (NARKS). „Rast priemernej ceny je zapríčinený aj tým, že developerom sa konečne oplatí spúšťať výstavbu projektov v príťažlivejších, ale pre nich aj nákladovo drahších lokalitách, pretože dopyt si to dnes vie zo svojho príjmu dovoliť. Predpokladáme, že k cenovej korekcii, nie však takej ako v roku 2008, by mohlo dôjsť v horizonte dvoch rokov,“ pokračuje Matúš Jančura, vedúci analytického oddelenia Bencont Group. Podľa Palenčára z NARKS je trh veľmi citlivý na skokový rast cien. Pokiaľ by developer zdražil projekt o desať percent, trh mu to nezakceptuje a byty by sa nepredávali",
          "imageUrl": "odhad_url",
          "questions": [
            {
              "questionText": "Čo podľa Matúša Jančuru podmieni cenovú korekciu v nasledujúcom období?",
              "options": [
                "Ochota kupujúcich priplatiť si za lepšiu lokalitu výstavby.",
                "Rast cien nehnuteľností vo veľkých mestách o 10 percent.",
                "Navýšenie cien nehnuteľností na úroveň roku 2008.",
                "Upravenie priemeru cien nehnuteľností na sumu 1 852 eur/m2."
              ],
              "correctAnswer": "A)",
              "type": "CHOICE"
            },
            {
              "questionText": "NARKS v ukážke 6 je",
              "options": [
                "skratka.",
                "značka.",
                "skratkové slovo",
                "odvodené slovo."
              ],
              "correctAnswer": "A)",
              "type": "CHOICE"
            },
            {
              "questionText": "Ktoré z nasledujúcich slovných spojení z ukážky 6 je združeným pomenovaním?",
              "options": [
                "nedokončený projekt",
                "rast cien",
                "úroková sadzba",
                "silný dopyt"
              ],
              "correctAnswer": "C)",
              "type": "CHOICE"
            },
            {
              "questionText": "V ktorých rokoch bol podľa ukážky 6 zaznamenaný najväčší medziročný pokles cien\nnehnuteľností?",
              "options": [
                "2004/2005",
                "2006/2007",
                "2009/2010",
                "2008/2009"
              ],
              "correctAnswer": "D)",
              "type": "CHOICE"
            },
            {
              "questionText": "Ktorá možnosť predstavuje začiatok vsuvky v ukážke 6?",
              "options": [
                "ktorí",
                "ako sú",
                "čiže",
                "ako sme"
              ],
              "correctAnswer": "B)",
              "type": "CHOICE"
            },
            {
              "questionText": "V ktorom roku podľa ukážky 6 prvýkrát vzrástla priemerná cena nehnuteľností\nnad 1 200 € za m2?",
              "correctAnswer": "2007",
              "type": "FILL_IN"
            },
            {
              "questionText": "Vypíšte z ukážky 6 slovo, ktoré v nej obrazne pomenúva dopyt (ľudí po nehnuteľnostiach)",
              "correctAnswer": "hlad",
              "type": "FILL_IN"
            },
            {
              "questionText": "Vypíšte z ukážky 6 cudzie slovo, ktoré použil autor na označenie hustého osídlenia\nna vymedzenej ploche.",
              "correctAnswer": "aglomeráciách | aglomeraciach | aglomerácia | aglomeracia",
              "type": "FILL_IN"
            }
          ]
        },
        {
          "sectionId": 7,
          "text": "Alexander Sergejevič Puškin – Kapitánova dcéra\n(úryvok, upravené)\nAle Saveľjiča sa bolo ťažko striasť, keď už raz začal držať kázeň. „Tak vidíš, Peter Andrejevič, ako je to, keď sa človek opije. Hlavička ťažká, a jesť sa tiež nechce. Pijan nie je na nič súci… Vypi si uhorkového rôsolu s medom, ale najlepšie bude otráviť červíka pol pohárikom vodky.\nNedoniesť ti?“\nVtom vošiel chlapec a podal mi list od I. I. Zurina. Otvoril som ho a prečítal nasledujúce riadky:\n\n„Milý Peter Andrejevič, prosím Ťa, pošli mi po tomto chlapcovi sto rubľov, čo si mi včera prehral. Veľmi potrebujem peniaze.\nTvoj oddaný služobník\nIvan Zurin.“\n\nNebolo pomoci. Zatváril som sa ľahostajne, obrátil som sa k Saveľjičovi, ktorý bol peňazí a šiat i záležitostí mojich opatrovníkom, a rozkázal som dať chlapcovi sto rubľov. „Čože? Načo?“ opýtal sa ohromený Saveľjič. „Dlžný som mu,“ odpovedal som čo najpokojnejšie. „Dlžný!“ namietol Saveľjič, čím ďalej, tým ohromenejší. „A kedyže si sa to stihol zadĺžiť, pán urodzený?“ Tu čosi nie je s kostolným poriadkom. Rob, čo chceš, pán urodzený, ja tie peniaze nedám.“",
          "questions": [
            {
              "questionText": "V ktorej možnosti z ukážky 7 sa nenachádza frazeologizmus?",
              "options": [
                "tu čosi nie je s kostolným poriadkom",
                "pijan nie je na nič súci",
                "otráviť červíka pol pohárikom vodky",
                "začal držať prísnu a nekonečnú kázeň"
              ],
              "correctAnswer": "B)",
              "type": "CHOICE"
            },
            {
              "questionText": "Čím sa završuje príbeh diela Kapitánova dcéra?",
              "options": [
                "Porážkou kozáka Pugačova a jeho prívržencov.",
                "Svadbou Petra Griňova s Máriou Ivanovnou.",
                "Návštevou Márie Ivanovny u cárovnej Kataríny.",
                "Potrestaním Švabrina za jeho nemorálne skutky."
              ],
              "correctAnswer": "B)",
              "type": "CHOICE"
            },
            {
              "questionText": "V ktorej možnosti je uvedené priraďovacie zlučovacie súvetie?",
              "options": [
                "Prosím Ťa, pošli mi po tomto chlapcovi sto rubľov.",
                "Ale Saveľjiča sa bolo ťažko striasť, keď už raz začal držať kázeň.",
                "Rob, čo chceš, pán urodzený.",
                "Zatváril som sa ľahostajne, obrátil som sa k Saveľjičovi."
              ],
              "correctAnswer": "D)",
              "type": "CHOICE"
            },
            {
              "questionText": "Ruský jazyk patrí do rovnakej skupiny slovanských jazykov ako",
              "options": [
                "bulharčina",
                "poľština",
                "chorvátčina",
                "ukrajinčina"
              ],
              "correctAnswer": "D)",
              "type": "CHOICE"
            },
            {
              "questionText": "Ktorá postava je v diele Kapitánova dcéra rozprávačom?",
              "options": [
                "dcéra kapitána Mironova Máša",
                "syn šľachtica Griňova Peter",
                "Petrov priateľ Ivan Ivanovič Zurin",
                "kozák Jemeľjan Ivanovič Pugačov"
              ],
              "correctAnswer": "B)",
              "type": "CHOICE"
            },
            {
              "questionText": "Ktorý viacnásobný vetný člen sa nachádza v nasledujúcom odseku ukážky 7?:\nAle Saveľjiča sa bolo ťažko striasť, keď už raz začal držať kázeň. „Tak vidíš, Peter Andrejevič, ako je to, keď sa človek opije. Hlavička ťažká, a jesť sa tiež nechce. Pijan nie je na nič súci… Vypi si uhorkového rôsolu s medom, ale najlepšie bude otráviť červíka pol pohárikom vodky.\nNedoniesť ti?“",
              "correctAnswer": "*",
              "type": "FILL_IN"
            },
            {
              "questionText": "Do ktorého literárneho smeru sa zaraďuje prevažná časť tvorby A. S. Puškina?",
              "correctAnswer": "do romantizmu | romantizmus",
              "type": "FILL_IN"
            },
            {
              "questionText": "Vypíšte z nasledujúceho odseku ukážky 7 dvojhlásku, ktorá je znázornená jednou grafémou.:\nAle Saveľjiča sa bolo ťažko striasť, keď už raz začal držať kázeň. „Tak vidíš, Peter Andrejevič, ako je to, keď sa človek opije. Hlavička ťažká, a jesť sa tiež nechce. Pijan nie je na nič súci… Vypi si uhorkového rôsolu s medom, ale najlepšie bude otráviť červíka pol pohárikom vodky.\nNedoniesť ti?“",
              "correctAnswer": "ô",
              "type": "FILL_IN"
            }
          ]
        },
        {
          "sectionId": 8,
          "text": "George Orwell – Zvieracia farma\n(úryvok, upravené)\nTu, druhovia, tu je odpoveď na všetky naše problémy. Sú zhrnuté v jednom slovíčku – ČLOVEK. Človek je jediným naším skutočným nepriateľom. Odstráňme Človeka a navždy sa zbavíme základnej prapríčiny hladu a nadpráce. Človek je jediný tvor, ktorý len konzumuje, a neprodukuje. Nedáva mlieko, neznáša vajcia, je prislabý, aby ťahal pluh, nevie utekať tak rýchlo, aby chytal zajace. A napriek tomu je pánom všetkých zvierat.\n[…]\nLenže ani prasatá, ani psy sa vlastnou prácou nepodieľali na výrobe potravín; pritom ich bolo veľmi veľa a mali ohromnú chuť do jedla. Ostatní žili stále rovnako, aspoň pokiaľ im pamäť siahala. Väčšinou hladovali, spali na slame, pili z napájadla a dreli na poliach. V zime ich trápil chlad, v lete muchy. Bol to neriešiteľnýproblém, no aj tak mali málo času premýšľať o týchto záležitostiach. Iba Benjamín sa tváril, že si pamätá každý detail svojho dlhého života a veľmi dobre vie, že to nikdy nebolo, ani nemohlo byť inak – teda ani lepšie, ani horšie – že hlad, lopota a sklamania sú nemenné zákony života. No zvieratá sa nevzdávali nádeje. Navyše, ani na okamih nezabudli na česť a výsadu, že sú príslušníkmi Zvieracej farmy. Ešte vždy boli jedinou farmou v celom grófstve – v celom Anglicku! – kde všetko vlastnili a organizovali zvieratá.",
          "questions": [
            {
              "questionText": "V ktorej možnosti je vyjadrená idea, za ktorú bojovali zvieratá v ukážke 8?",
              "options": [
                "Právo jednotlivca na dobre platenú prácu.",
                "Výsada byť príslušníkom veľkého národa.",
                "Nárok na rovnoprávne postavenie v spoločnosti.",
                "Podpora súkromného podnikania v štáte."
              ],
              "correctAnswer": "C)",
              "type": "CHOICE"
            },
            {
              "questionText": "Čo zásadné sa udialo v živote zvierat v ukážke 8?",
              "options": [
                "Vybudovanie Zvieracej farmy vytvorilo základ lepšej budúcnosti.",
                "Zvieratá sa zbavili jediného nepriateľa – Človeka.",
                "Na produkcii potravín sa podieľali všetky zvieratá vlastnou prácou.",
                "Zvieratám sa podstatne zmenili životné podmienky."
              ],
              "correctAnswer": "B)",
              "type": "CHOICE"
            },
            {
              "questionText": "Dielo Zvieracia farma je podobne ako bájka založené na nepriamom pomenovaní skutočnosti, teda na",
              "options": [
                "alegórii.",
                "asociácii.",
                "kontraste.",
                "hyperbole."
              ],
              "correctAnswer": "A)",
              "type": "CHOICE"
            },
            {
              "questionText": "Nasledujúce dva odseky ukážky 8 majú znaky:\nTu, druhovia, tu je odpoveď na všetky naše problémy. Sú zhrnuté v jednom slovíčku – ČLOVEK. Človek je jediným naším skutočným nepriateľom. Odstráňme Človeka a navždy sa zbavíme základnej prapríčiny hladu a nadpráce.\n Človek je jediný tvor, ktorý len konzumuje, a neprodukuje. Nedáva mlieko, neznáša vajcia, je prislabý, aby ťahal pluh, nevie utekať tak rýchlo, aby chytal zajace. A napriek tomu je pánomvšetkých zvierat.",
              "options": [
                "agitačnej reči.",
                "slávnostného príhovoru.",
                "prednášky.",
                "referátu."
              ],
              "correctAnswer": "A)",
              "type": "CHOICE"
            },
            {
              "questionText": "Ktoré z nasledujúcich slov zo štvrtého odseku ukážky 8 je časticou?",
              "options": [
                "veľmi",
                "aspoň",
                "pokiaľ",
                "no"
              ],
              "correctAnswer": "B)",
              "type": "CHOICE"
            },
            {
              "questionText": "Napíšte skloňovacie vzory podstatných mien označujúcich zvieratá, ktoré sa nachádzajú v nasledujúcom odseku ukážky 8 v pluráli.:\nLenže ani prasatá, ani psy sa vlastnou prácou nepodieľali na výrobe potravín; pritom ich bolo veľmi veľa a mali ohromnú chuť do jedla",
              "correctAnswer": "dievča, dub | dievča dub | dievca, dub | dievca dub",
              "type": "FILL_IN"
            },
            {
              "questionText": "Napíšte genitív singuláru slova česť.",
              "correctAnswer": "cti",
              "type": "FILL_IN"
            },
            {
              "questionText": "Vypíšte z nasledujúceho odseku ukážky 8 základnú číslovku.:\nNo zvieratá sa nevzdávali nádeje. Navyše, ani na okamih nezabudli na česť a výsadu, že sú príslušníkmi Zvieracej farmy. Ešte vždy boli jedinou farmou v celom grófstve – v celom Anglicku! – kde všetko vlastnili a organizovali zvieratá.",
              "correctAnswer": "jedinou | jediná | jedina",
              "type": "FILL_IN"
            }
          ]
        }
      ]
    }
  ]
}









